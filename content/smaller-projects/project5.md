---
date : '2025-08-19'
draft : false
title : 'Elektrotechnika a řízení'
---
Poslední miniprojekt sloužil jako seznámení se se základy elektrotechniky a mikrokontrolérů.
Během výuky jsme absolvovali několik přednášek a cvičení, na kterých jsme se postupně naučili pracovat s nejčastěji používanými součástkami, poznali jejich zapojení a využití. Poté jsme se dostali k mikrokontrolérům – k tomu, jak fungují a k čemu je lze využít.
Vše jsme si samozřejmě i prakticky vyzkoušeli.

Na závěr jsme dostali zadání: vytvořit vlastní jednoduchý projekt s využitím Arduina a dostupných komponent, abychom si ověřili a upevnili nové znalosti.
Já jsem se rozhodl vytvořit jednoduchou postřehovou hru, jejímž cílem je co nejrychleji zmáčknout tlačítko odpovídající rozsvícené diodě.

{{< figure src="/images/Elektro_zapojení_1.png" caption="Schéma zapojení hry" >}}

Zapojení hry není nijak složité – jde v podstatě jen o systém diod, tlačítek a rezistorů.
Zajímavější částí projektu byl program. Při tvorbě kódu jsem se snažil ho co nejvíce optimalizovat – využíval jsem cykly, podmínky a funkce tak, aby byl přehledný, stručný a v případě potřeby snadno rozšiřitelný.

{{< figure src="/images/Elektro_kod.png" caption="Ukázka kódu" >}}

Projekt svůj cíl splnil. Seznámil jsem se se základy elektrických obvodů a vyzkoušel si navrhnout i realizovat vlastní jednoduché zařízení.

{{< figure src="/images/elektro_funkcni.png" caption="Hra" >}}
